miywâyâwin kâ-ayâhk wîcêwâkanihtowinihk kiskêyihtamowin masinahikanêkinis
miywâyâwin kâ-ayâhk wîcêwâkanihtowinihk êkoni ôhi kâ-oskêpitamihk kwayask ka-pimâtisihk êkwa ka- nâkatêyimitohk ita kâ-wîkiyan. awâsisak kâ-wîci-ohpikimâht nâpêwak êkwa iskwêwak ita miywâyâwin kâ-ayâhk wîcêwâkanihtowinihk wiyawâw nawac ta-kî-miyo-ohpihisocik. ây-isiyiniwak pihcâyihk ita miywâyâwin kâ-ayâhk wîcêwâkanihtowinihk kinwêsîs ayiwâk pimâtisiwak êkwa pê-miyawâhtamwak pimâtisiwin.
mitâtahtwâw isi ôhi miywâyâwina kâ-ayâhk wîcêwâkanihtowinihk:
1. aniki nîso kâ-ayâcik anima wîcêwâkanihtowin tâpwêmisowak êkwa kotakak ây-isiyiniwak. nisitohtamwak pîtos
kâ-isi-isâyât kotak êkwa kwayask paminêwak ê-manâhcihitocik êkwa kwayask ê-paminitocik.
2. aniki nîso kâ-ayâcik anima wîcêwâkanihtowin pêyakwan isi wîci-kâpawîstâtowak. nîso-itasiwâtamwak kîkwây ta-
kî-kîsêyihtamihk. kîspina awâsisitwâwi, pê-nîso-ohpikinâwasowak.
3. aniki nîso kâ-ayâcik anima wîcêwâkanihtowin êkây kaskihtâtwâwi ta-nîso-kîsêyihtamihk kîkwây, kikâ-kî-nîso-
pîkiskwâtamwak êkây kâ-isi-miyopayik. mâmawohkamâtowak. miskamwak kîkwây isi ta-sâpôtahikocik kâ-isi-
nitawêyihtahkik ôma.
4. aniki nîso kâ-ayâcik anima wîcêwâkanihtowin nâtohtâtowak êkwa manâhcihitâwak kâ-isi-nîso-pimosâpahtamihk
kîkwâya. môya ohci itwêwak kîkwây ka-wîsakihikot ana kotak.
5. aniki nîso kâ-ayâcik anima wîcêwâkanihtowin otinamwak kîkwây wiyawâw kâ-isi-itôtahkik. môy ohci-
nitawêyimêw kotak ana ta-kakwê-kîsihtamâht ahpô nayêstaw ta-kakwê-miywêyihtamihikot.
6. aniki nîso kâ-ayâcik anima wîcêwâkanihtowin kwayask nakâyâskamwak âskaw ta-pa-pêyakot kîspin êkosi
nitawêyihcikâtêki. miywâyâwak mâna kâ-pêyako-itôtahkik kîkwây êkây kotak êkota ka-ayât.
7. nama-kîkwây kostamiwin ohci ihtakon anima ita wîcêwâkanihtowinihk. miywâyâwin kâ-ayâhk wîcêwâkanihtowinihk
oskêpicikâtêw ita ohci sâkihitowinihk, manâhcihitowinihk, nâkatêyimowinihk êkwa miywâyâwinihk.
8. aniki nîso kâ-ayâcik anima wîcêwâkanihtowin môy kakwê-nakinêwak kotaka ahpô ta-kakwê-tipêyimêw.
sîhkimitowak mâna êkwa wîcôkamawêwak ta-ohpikihiht kotaka.
9. kiyâm kîspin aniki nîso kâ-ayâcik anima wîcêwâkanihtowin canawîtwâwi, osihtâwak ta-nâkatamêyimitohk anima
ita wîcêwâkanihtowinihk.
10. aniki nîso kâ-ayâcik anima wîcêwâkanihtowin ayâwêwak kotaka ây-isiyiniwak kâ-kiskêyimihcik êkwa kâ-
wîcôkamâhcik kâ-isi-nîsocik ôki. kiyôkawêwak kotakak êkwa maskawâwa êkwa miyo-wîcêwâkanihitowak.
kanawêyihta kiwîcêwânihtowina ta-maskawâki mîna ta-miywâyâki
ta-kanawêyihtamihk miywâyâwin kâ-ayâhk wîcêwâkanihtowinihk ohcitaw poko kinwêsîs ispayin, ka-atoskâtaman mîna nâkatêyimowin kika-âpacihtâyan – mâka ohci miyonohk kikâ-ayân. miywâyâwin kâ-ayâhk wîcêwâkanihtowinihk kotokak miyo-manâhtisowak, miywêyihtamwak êkwa kwayask pimâtisiwak. kâ-kisiwâsihk ôma ohcitaw ka-ihtakon ita wîcêwâkanihtowinihk êkwa âskaw nitawêyihcikâtêw ta-wîcihihcik. Alberta Children and Youth Services ayâwak ita ka-pîkiskwêyan ê-miyiskik kiskêyihtamowin nanâtohk ohci wîcêwâkanihtowin asici mîna tanisi kika-isi-itôtaman ta-miywâyâk kiwîcêwâkanihtowinihk, isko mîna ka-isi-nisitawinaman kîspon mâyi- paminikawiyani. ka-miskaman anima itahto-wâpan-tipahikan sêwêpita 310-1818 môy katâc ka-tipahikêyan êkwa wîhtamaw ana kâ-wî-pîkiskwâtat kîko wîcihitowin ahpô kiskêyihtamowin ê-isi-nitawêyihtaman.
nâta kiskêyihtamowin
nohtê-wîcihikawiyani ita kâ-ayâyan ahpô ayiwâk nohtê-kiskêyihtamani, sêwêpita anima itahto-wâpan-tipahikan Family Violence Line môy katâc ka-tipahikêyan ita 310-1818 ahpô kiyôkâta:

Correctional Services of Canada (CSC) wiyawâw kâ-nâkatohkêcik kipahwâkana kâ-misihowiyit mîna ka-kanawêyimâcik anihi ayisiyinînâhk ayiwâk nîswâskiy kâ-wiyasiwâtimiht.

kîspin kikî-mâyi-tôtâkawin, ninôhtê-kêhcinâhonân kwayask ka-paminikawiyêk mîna ka-kistêyimikawiyêk. ê-kihcêyihtahkik otatoskêwiniwâw Victim Services Officers kika-wîcihikwak ka-wihtamâkwak kîkwây ôma CSC mîna ana kâ-kî-mâyi-tôtâsk ka-âcimêwak.

kâ-pêyakoskânêwihk êkwa ayisiyinînîhk
nikiskêyihtênân ê-mistêyihtâkwahki kâ-pêyakoskânêwihk êkwa mîna ê-wîtaskêmitohk ayisiyinînîhk ôta Canada. êkwa mîna nikiskêyihtênân ayisiyiniw mâna kâ-mâyi-tôtâkot awiya, kiskêyimêw anihi. ka-kî-kahtitinên kîkway êkota ê-âcimiht ana kâ-kî-mâyi-tôtâsk êkwa kîspin môy kinôhtê-kiskêyimâw ana ayisiyiniw. nika-kistêyihtênân tânisi kiya ê-isi-nitawêyihtaman.

ka-kî-pîkiskwân kîsta anita Federal Correctional Process
pâ-pîtos isi kîsta ka-kî-mâmiskôtên anita ispîhk wiyasiwêhki. wîhtamâkêwin kika-kî-miyikwak CSC êkwa mîna kikâh-miyikawin âcimowin ê-âcimiht awa ayisiyiniw kâ-kî-mâyi-tôtâsk.

mîna kika-kî-wîhtamawâwak aniki Victims’ Advisory Committee (VAC) tânisi kiya ê-itêyihtaman. êkota mêskoc VAC wihtamawêwak CSC êkwa anihi Parole Board of Canada (PBC) ta-wîcihikoyit ka-masinahahkik wiyasiwêwina êkwa isiyihcikêwina ka-pimitisahamihk ispîhk ayisiyiniw kâ-wî-pakitiniht.

ta-isi-kahtitinamihk wihtamākēwin
nitawêyihtamani âcimowin ana ohci kâ-kî-mâyi-itôtâsk kâ-misiot sôskwâc piko ta-kiskêyihtamohacik CSC ahpô PBC. ôma kâ-wihtamâskik ka-nisitohtên tânisi ôki CSC êkwa PBC ê-isi-waskawîcik ispîhk kâ-wî-pakitinâcik ayisiyiniwa. êwakôma kâ-wihtamâskik ka-wîcihikon êkâ ana kâ-wî-pakitiniht ka-kî-mâyi-itôtâsk êkwa mîna ka-wîcihikon ka-ati-miywâyâyan. mîna ka-kî-kahtitinên âcimowin kotakak ayiwâk ohci ahpô awiyak ê-mamisîtotawat ê-miyo-wic êwat ka-kî-katinikêstamâk ôma âcimowin.

awîna ka-kî-kahtitinam âcimowin?
anita Correctional and Conditional Release Act (CCRA) wiyasiwêwin omisi itwêmakan awîna ka-kî-wihtamâht âcimowin kā-misihoyit ohci awiya nîswâskiy ahpô kinwêsîs kâ-kipahomiht:

awiyak kâ-kî-mây-itôtâht wiyawihk ahpô ê-pîkwêyihtamâtisit omâmitonêcikanihk ayisk awiya ê-kî-misi-pakamahokot,
owîkimakan ahpô owîcêwâkan, owâhkômâkana, ahpô ana wiya awiya ê-kî-nakataskêyit wiya ohci ahpô cî awiya êkâ ê -kaskihtâyit ta-nâkatohkâsoyit. (tâpiskôc awiyak ê -âhkosit ahpô ê-awâsisîwit), awiya kâ-kanawêyimâyit anihi kâ-kî-mâyitôtâht ocawâsimisa, ahpô
awiyak kâ-misihkêmot simâkanisak isi ahpô kihci-okimânâhk.
kîko âcimowin ka-kî-kâhtitinên ohci ana kā-misihot kâ-kî-wiyasiwâtiht?
ispîhk kakwêcihkêmowin kahtinamâhko, ôma kika-wihtamâkawin:

tânisi ana ê-isiyihkâsot kâ-wiyasiwâtiht
tânisi ê-itahkamikisit êkwa anima kâ-isiyihkâtêk anima wiyasiwêwikamik ita kâ-kî-wiyasiwâtiht
tânisipîhk kê-mâcihtât ana kâ-misihot kâ-wiyasiwâtiht owiyasiwêwin êkwa tânispîhk ta-pônipayiniyik êkwa
tânispîhk kâ-misihot kita-kî-pakitiniht êkwa tânispîhk ê-mâmiskocikâtêyik mahti kîspin aciyaw ta-pakitiniht êkwa kîspin nôhtaw ka-pakitiniht.
ôhi mîna ayiwâk ka-kî-isi-wihtamâkawin:

tânitahtopiponêt ana kâ-misihot;
kîspin ê-kipahoht ana kâ-misihot êkwa, kîspin namôya, tânêhki;
tânisi ê-isiyihkâtêk anima kipahotowikamik êkwa tânitê ê-astêk êkwânima ita kâ-kipahoht ana kâ-misihot;
mîna kîspin kotakihk kipahotowikamikohk wî-isitisahwâw ana kâ-misihot;
mîna âcimowin tânisi ê-itôtâht ta-wîcihiht ana kâ-misihot mîna isihcikêwina anihi kâ-kîsihtât ta-wîcihisot;
kîspin mitoni kwayask kî-mâyahkamikisiw awa kâ-misihot mîna mâyahkamikiskici ita kâ-kanawêyimiht;
tânispîhk ana kâ-misihot aciyaw ka-pakitiniht, ka-nitawi-atoskêt, aci-nâkatêyimisot, piko ta-pakitiniht,
isipîhk aniki Parole Board of Canada kâ-wî-mâmiskôtâhkik mahti ta-pakitinâcik anihi kâ-misihoyit;
tânêhki ohci kîkway kâ-wî-pakitiniht aciyaw;
kîkwây astêwa êkota ka-pimisahahk awa kâ-misihot aciyaw kâ-namatêci, nitawi-atoskêci, ôci-nâkatêyimisowin,êkâ cî piko ka-pakitiniht;
tânitê ê-wî-itohtêt awa kâ-kî-misihot pakitinihci aciyaw kâ-namatêci, nitawi-atoskêci, ôci-nâkatêyimisowin, êkâ cî piko ka-pakitiniht;êkwa kîspin awa kâ-kî-misihot wî-papâmâcihow êkotê isi nânitaw kâ-ayâyit anihi kâ-kî-mây-itôtawât;êkwa
tânispîhk aniki Parole Board of Canada kâ-wî-mâmiskômâcik ana kâ-misihot.
kikway kā-nôhtē-wihtaman
kîspin nitawêyihtamani, kîkway kâ-kîī-wihtên tânisi ê-isi-pakamiskâkoyan ôma kâ-mây-itôtâkawiyan ahpô mîna ê-isi-môsihocik kîtisânak ahpô mîna ka-kî-âcimâw ana kâ-mây-itôtâsk. êkôma kâ-wihtamawiyâhk ka-kî-âpacihcikâtêw tânisi ka-isi- kîsêyihtamihk pakitinihci awa kâ misihot. ahpô mîna ta-âpacihtâwak PBC ta-kîsêyihtahkik kîspin ka-pakitiinâcik ana kâ-misîhot ayisiyinînâhk isi. kâ-pê-pîkiskwâtacik mâna ôki CSC Victim Services kîkway kâ-nôhtê-kiskêyihtaman, namôya wîhtamawâw kâ-misihot. mâka kîspin kîkiway wîhtamani êkâ ta-pakitiniht ana kâ-misihot kipahotowikamikohk ohci êkota piko ta-wihtamâht ana kâ-misihot. mâka namôya ta-wihtamawâw tânitê ê-wîkiyan êkwa kisêwêpicikan akihtâsowin mîna môy ka-miyâw.

ôta ka-kî-kahtitinên âcimowin
ka-kî-pîkiskwâtâwak CSC ayiwâk kîkway nôhtê-kiskêyihtamani ahpô âcimowin nôhtê-kahtitinamani
namôya kâkatâc ta-tipahikêyan: 1-866-806-2275



kotakihk ita ka-kî-itohtân
Parole Board of Canada – Services for Victims
namôya kâkatâc ta-tipahikêyan 1-866-789-4636


Department of Justice – Victims Fund
(sôniyâw ka-miyikawin ta-itohtêyan Parole Board mamawapiwina)
namôya kâkatâc ta-tipahikêyan: 1-866-544-1007


The Office of the Federal Ombudsman for Victims of Crime
namôya kâkatâc ta-tipahikêyan: 1-866-481-8429

nipimipahtâw kiskinawâcasinahikan ôma kiskinawâcasinahikan
kiwîhtamâkon ôma kiskinawâcasinahikan anima kâ-nohtê-kiskêyihtaman ê-isikiskowasinahikêk kihci-okimânahk êkwa kîkway ka-pakosêyimowîn ispîhk kiskowasinahikêyini.
kîkway ôhi mâna ohci pimipahtâwina?
ispîhk mâna kâ-têpwâtamîhk kihci-okimâw pimipahtâwin, kinawasônâw ana okimâw ka-pîkiskwêstamâsk kihci-okimânâk, ana kâ-nawasônîht kihci-okimânâk kâ-ayapiw kotaka nawasônikâkanak ta-tasîcikêcik wiyasiwêwina ka-osîhtâcik ayisiyinowak ohci.
nisto mitâtahtomitanaw êkwa nistomitanaw ayênânêwosâp ihtakwana ê-pâh-piskihcastêki pimipahtâwina ôta kanâta. ispîhk mâna kâ-pimipahtâk, pêyak okimâw nawasônâw kapîkiskwêstamawât êkota pimipahtâwinîhk ayisiyinowak. kahkiyaw ôhi ohci pimipahtâwina kâ-ihtakôki pêyak apiwin ê-itakohk kihci-okimânâk.
aniki kâ-pimipahtâcik ka-kî-nîpawîstamawêwak anihi kâ-wîhtâpisômâcik, êkâcî ka-kîpêyako-pimipahtâwak, êkosi namôya awiya ê-wîhtâpisômât. ispîhk kahkiyaw kî-kîsiakihtamihki kiskowasinahikana ôhi pimipahtâwina, aniki kâ-otahowêcik mâmawacimîhcêt pimipahtâwi-apiwina, êkonik aniki ka-okimâwacik ka-pimipayitâcik kitaskînaw. ana kâ-nîkânîstawât kâ-pîhtikwêcik, êyako êkwa kihci okimâw kitaskînaw kanâta.
nika-kî-pimipahtân cî?
ka-kî-pimipahtân kîspin:
  kitohcîn kanâta
  ayênânêwosâp kitâtipiponân pimipahtâki
  kitayân masinahikana ê-kiskinawihôkwiyan êkwa ita ê-wîkiyan
nimasinahikâson cî ka-pimipahtâyân?
kêhcinâhôkan ê-masinahikâsoyan
kîspin kî-sipwêpicin, mastaw kâ-akimikawiyan ohci ôta kanâta, êkwayâc nistam ê-wîpimipahtâyan, êkâ cî ê-kiskinawahamâkosiyan ê-sipwêpiciyan ohci wâskahikan, ahpô êitkwê mîna namôya kwayask kistasinawâw.
itohtêkan elections.ca/register ka-nitowâpênikêyan, tâh-takwastâ êkâcî sâkaskinâtâ ita kâ-masinahawisoyan. wêcasin êkwa namôya kinwês ka-nohcîtân ispîhk nitôpimipahtâyani.
kinitowêyihtên ka-wîcihikawiyan? pê-sêwipitamawinân ôta 1-800-463-6868.
￼￼￼Plains Cree (03/2015)
asawâpahtamôkan kipimipahtâwasinahikanis
ispîhk masinahikâsiwini, ka-pê-itisahamahkowin pimipahtâwasinahikanis wîpac êkota mwêstas kiskêyihcikâtêki ispîhk ê-wî-pimipahtâk. kiwîhtamâkon ispîhk, tânitê êkwa tânis îsi ka-isi-pimipahtâk.
âsawahpâtamôkan ki-wîhowin êkwa itê kâ-wîkiyan anita têhimânîhk. kîspin kitâpwân, kimasinahikâson ka-pimipahtâyan.
kîspin wanitohcikâtêw, êkâcî namôy kimiyikawin têhamân, itohtêkan elections.ca êkâcî sêwêpitamawinân ka-tâh-takwastâcik ka-kiskêyihtamowacik ohci kiya.
mîna awa têhimân ki-wîhtamâk:
  itê ê-âh-astêki ohi kipimipahtâwina
  tânis îsi ka-isi-kwêcihkêmoyan ka-itwêstamâkêk êkwa ê-âyisiniskêk   tânis îsi ka-isi-kwêcihkêmohk kotak wîcihikowin
tânis îsi ôma ka-kî-isi-pimipahtâk?
mihcêt ihtakwana ka-isi-pimipahtâk:
  ispîhk kâ-wî-nawisônikêk
  kîhsâc ta-mêhkiyin ki-wîhowin pâmwayês pimipahtâki
  pimipahtâwikamikohk kanâta
  ka-sipwêtasinahâman ki-wîhowin awîna ê-otinat kâ-pimipahtâk
nitô-pimipahtâkan ispîhk pimipahtâki
nîsosâp tipahikana ka-ôtênikâtêwa ita kâ-wî-pimipahtâyan
ka-nitowâpênikêk tânispîhk êkwa tânitê ka-pimipahtâk ispîhk têpwâcikâtêki pimipahtâwin:
  nitawâpênikawâkan ana pimipahtâwasinahikanis kâ-kî-pê-itisâmâkawiyan   itohtêkan elections.ca mâmaskâtâpacihcikanîhk êkwa masinatahamôkan
kitaskiyowakîhtâsowin ohci pimipahtâw kiskêyihtamowina   sêwêpitamawinân ôta 1-800-463-6868
pimipahtâkêk iapîhk kâ-nîkân-tawinikâtêki wî-pimipahtâki
pimipahtâkêk nikotwâw ôhi nêwo kîsikâki kâ-nîkân-tawinikâtêki ka-pimipahtâk
ka-tawâw ita kâ-wî-nîkan-pimipahtâtâk âpihtâ-kîsikâki iskohk ayênânêw tipihikan pimipahtâwêwinîhk
ita kâ-wî-pimipahtâk ka-miskaman anihi kîsikâwa kâ-wî-nîkân pimipahtâk êkwa tânitê ispîhk pimipahtâwin têpwâcikâtêki:
  nitawâpênamôkan anima têhimân ohci pimipahtâwi-kiskêyihtamowin kâ-kî-pê-
itisahamâkowiyan
2
  itohtêkan elections.ca mâmaskâtâpacîhcikan êkwa masinahatahamôkan kitaskiyowakîhtâsowin ohci pimipahtâw kiskêyihtamowina
  sêwêpitamawinân ôta 1-800-463-6868 pimipahtâkan anita pimipahtâwikamik kanâta
ispîhk pêyakwâw têpwâcikâtêki ta-pimipahtâk, pikw anima itohtêkan pimipahtâwinîhk misawêyaskiy kanâta kâ-astêki nikotwâsik tipahikan nîso-kîsikâki pâmwayês wîpimipahtâki
ka-miskaman pimipahtâwikamik kanâta cîki kâ-ayâyan, nitawâpênikêkan elections.ca êkâcî sêwêpicikêkan 1-800-463-6868.
sipwêtasinahamôkan anima kipimipahtâwin
kîspin namoy êkota kitayân ita kâ-wîkiyan ispîhk pimipahtâki, êkâcî kîspin nawac
ê-wêcipayik, ka-kî-sipwêtasinahên kipimipahtâwin.
êkos îsi ôma:
  ka-sâkiskatanâtâyan ka-kâcitinaman anima pimipahtâwasnahikan. ka-kî-kâcitinên
sâkiskanêwasinahikan ôta elections.ca pikwîtê pimipahtâwikamikwa kanâta ,
okimâwikamik kanâta, kihci-okimâwikamikohk.
  ê-sôkêyihtâkwâhk: kâ-kiskiniwâtisinahikâtêk ki-kiskinowâcihowinis, piko ka-
kâcitinamahk nikotwâsik tipahikan nîso-kîsikâki pâmawêw wî-pimipahtâki.
  ispîhk kâcitinamani anima kâ-kî-sâkiskanâtâyan, ka-sipwêtisahamâtinân
pimipahtâwasinahikan kahkiyaw kîkway kâ-nitowêyihtaman ohci ka-pimipahtâyan.
  êkâya pêho! piko ka-pêhtâyan ki-pimipahtâwasinahikan kâwi ka-otihtikoyan êkwa
anima kâ-masinahaman ki-wîhowin ka-otihtikocik pimipahtâwin kanâta ispîhk pimipahtâki.
kîko kiskinowâcihowinisa ka-kî-sipwêyihtatâyân?
kâ-wî-pimipahtâyan, piko ka-wâpahtiwêyan kiya kitayisiyiniyiwin êkwa itê ê-wîkiyan:
wâpahtihiwêkan pêyak okimâwak kâ-kî-pê-itisihamâskik kiya kitayisiyiniwin kisik ê-astêk kimasinipayiwin, kiwîhowin êkwa itê kâ-wîkiyan. tâpiskôc, kipamihcikêwasinahikana.
êkâ ci
nîso wâpahtahîwêkan kiya kitayisiyiniyiwina. piko ê-isinîsiki ka-ayâki ki-wîhowin êkwa mîna pêyak piko ka-astêk ita kâ-wîkiyan. tâpiskôc, kitâhkosîwasinahikan êkwa mîna kiwâsaskotêwasinahikêwin
êkâ cî
3
otinamôkan kihci-itwêwin. nîso kitayisiyiniwinisa wâpahtihîwêkan ê-masinahikâtêki ki-wîhowin êkwa awiyak ê-kiskêyihmisk ka-nîpawîstamâsk itê kâ-wîkiyan. piko kâ-ayât awa ayisiyiniw tipiyâw ê-isi-kiskêyihtâkosit êkwa ita ê-wîkikit êkwa ê-masinahikâsot pêyakwan itê kâ-wî-pimipâpahtââk. êkw âwa pêyak piko kotaka ayisiyiniwa ka-kî-nîpawîstamawêw ayisiyiniwa.
nitotinênân kiskiniwâcisinahikanisa êkwa masinahikana okimânâk kâ-mêkihk.ôhi masinahikana kâ-sâpakotêki wâsiyâpîhk( tâpiskôc âkihtâwasinahikana êkâcî masinahikanêwiasinahikan), nitôtinênân ê-isi-tasinahikâtêki êkâcî ka-kî-wâpahtihiwân âpacîhcikanîhk mâna kâ-pâmohtitâk.
tânisi ispayin mâna ispîhk kâ-nitô-pimipahtâyân?
pîyisk mâna kâ-masinahikâsoyan, omisi ka-kî-isi-pakosêyimon ispîhk wî-nitôpimipahtâyani anita kipimipahtâwinîhk.
1. ispîhk âti-pîhtikwêyani ita ka-pimipahtâk, kitatamiskâk pimipahtâw atoskêw êkwa kikiskinawâhamâk tânima êyako mîciwinâtik.
2. êkota kimîciwinâtik, kêhcinâhôkan kâ-wâpahtihiwêyan kikiskiniwâcisinahikan êkwa itê kâ-wîkiyan.
3. ana pimipahtâw atoskêw ka-masinahikêsô, nâh-napwêkinam êkwa ka-itisinamahk pimipahtâwasinahikanis
4. itohtêkan nêhtê nâway pimipahtâwi-cikâstêpicikanisa, masinahamôkan êkwa kîhtwâm nâh-napwêkinamôkan kipimipahtâwasinahikanis ka-kîmôtastêk.
5. kâwi mîyâkan ana kâ-atokêt êkota kipimipahtâwi-asinahikanis êkosi ka-kîmanipitamwak kâ-âkamosiki mâna pimipahtâwasinahikanisîhk.
6. astâkan kipimipahtâwasinahikanis êkota mistakowatîhk.
okiskinwahamawâkan ôma niya tânis îsi ôma ka-kî-isiwawêyihyân ka-pimipahtâyân?
wî-pimipahtâyani, piko ka-masinahikâsoyan. nitowâpênamôkan, ka-takwastâyan nîkânohk êkâcî kîsasinahamôkan kâ-masinahikâsoyan elections.ca/register.
kîspin nîso pîtos itê kiwîkin pêyak kâ-mêkwâ-kiskinwâhamâkawiyan, kotak namoy kâkiskinwâhamâkawiyan otinamôkan anima itê kâ-wî-wîkiyan êkosi ê-kwâ nima ka-kîâpacihtân ita ê-wî-kisâtaman ka-masinahakawiyan. ka-pimipahtâstamawâw ana êkota kâwî-pimipahtât itê kâ-wîkiyan kâ-astêk.
ispîhk kistasinawakâsiwîni, kê-itisahamâkowin pimipahtâwasinahikan mwêstas kî-isitêhpwâtâkâw kâ-wî-pimipahtâk. kiwîhtamâkon tânitê êkwa tânispîhk ka-pimipahtâyan.
kiskisîhkan: kîspin namoy êkota kiwî-ayân ita mâna ka-kî-pimipahtâyan, êkâcî kîspin nawac wêhcasin, ka-kî-sipwêtasinahên kipimipahtâwin êkâcî pikwânihi pimipahtâw atoskêwikamik
4
kîkway êkota astêw nawac ka-wêhcasik ka-pimipahtâk?
mîhcêt niwîcihânânak kâ-pê-pimipahtâcik êkwa ka-miyâkok pah pîtos kâ-isinitowêyihtâkik ayisiyiniwak ohci kanâta.
êkoni ôhi ohci pimipahtâwin kâ-âpacihcikâtêki êkwa ê-isi-wîcihitâsoyâk:   mâhkipicikan
  âpacihcikanis ohci namoy kâ-wâpicik kâ-miyowastêk tâkôc ita kâ-otinikâtêki
wîhowina
  kâ-mâkasinahikâtêki wîhowina aniki kâ-wî-pimipahtâcik
  ka-masinahikâsowak aniki itâhto kâ-wî-pimipahtâcik ohci aniki namôya kâ-wahpicik
(ka-ayâniwiw ispîhk pimipahtâki)
  itwêstamâkêwak kâ-ayisiniskêwicik ( nîkân ka-têpwâsinân kîspin êkos îsi
nitowêyihcikâtêki)
  ka-wîcihikawin ka-sâkaskinâtâyan ana kâ-wî-otinat
  nawac ê-miywâsiki pimipahtâwi-cikâstêpicikana nawac ka-kîhkâsawêki
  kîspin namoy kikaskîhtân ka-nakataman ita kâ-wîkiyan êkwa êkota ê-nohtê-
pimipahtâyan, sêwêpitamawinân
ita ka-kî-nito-pimipahtâk
kîspin kimasinahawikowin ka-pimipahtâyan, ka-mîhkawin pimipahtâw wîhtamâkowasinahikanis wîpac mwêstas kî-isi-têpwâcikâtêki ispîhk kâ-wî-pimipahtâk. kiwîhtamahk awa têhimânis tânis îsi ka-kî-isi-takosiniyan itê ka-kî-pimipahtâyan. Mîna ka-kî-miskên ôma ka-wîhtamâkoyan elections.ca ka-masinahaman ita ka-kîmiskahkowiyan êkâci ka-sêwêpicikêyan 1-800-463-6868.
ispîhk wî-nito-pimipahtâyani, nikotwâw ita kâ-pimipahtâyan kâ-ayâw kâ-kawâc-ôtêpayik iskwâtêm êkâcî êkota iskwâtêmîhk kâ-ayâw pimipahtâwi-atoskêw ta-wîcihisk. mahti kiyâm kiskêyihtamohâkan ana ayisiyiniw tânis îsi kâ-kî-isi-wîcihitâsocik.
mîna nitowâpênênân mâna ka-kî-isi-takôtêk itê kâ-pimipahtâk itahto kîsikâwa isîhk pimipahtâki. kîpin kîkway kitayân kakwêcihkêmowina êkâcî nânitaw ki-nohtê-itwân ohci itê kâ-pimipahtâyan, mahti kiskêyihtamowinân êkwa nika-kitâpahtênân.
ita kahkiyaw kîkway ê-nitowêyihtâkwâki ka-nawasôwinamîhk wâskahikan ita ka-pimipahtâk, itohtêkan elections.ca.
tânisi ka-kî-isi-naskwêwasihâwak pimipahtâwêwinîhk kanâta?
wihtamawinân tânisi ê-sowêpinikêyâhk. niwîcihikonân nawac ka-miyo-wîcihitâk. ka-kî:
     
sâkiskinâtân anima kâ-naskwêwasihaman masinahikan elections.ca sêwêpitamawinân ôta 1-800-463-6868
têpwâsinân anita TTY ôta 1-800-361-8935
5
kîspin êkota astêw ka-naskwêwasimowiyan, mîna ka-kî:
  sâkiskanâtân naskwêwasinahikan anita elections.ca êkâcî itê mâna kâ-pimipahtâyan   pîkiskwâtâw awiyak kâ-atoskêt êkota pimipahtâwin ohci ispîhk nitô-pimipahtâyani
tânitê ôma ka-kî-kâtitinamân ayiwâk âcimostâkêwin ?
  nitonamôkan elections.ca
  sêwêpicikêkan 1-800-463-6868
  ka-sêwêpitamawinân anita TTY ôta 1-800-361-8935
pimipahtâwinîhk ohci kanâta kaskîhowak tako âcimowina pimipahtâwêwina ohci, tâpiskôc:
  âcimostâkêwin êkwa kîkwaya kakwê-mâmêkîhk
  ê-pêyakwanâkwâk pimipahtâwêwasinahikanis
  ka-kiskêyihtamawihikwin âcimowina
ka-kî-iskonên mâmaskâtâpacihcikanîhk mîhcêt ôhi âcimowina ôta elections.ca êkâcî ka-
kî-têpwâsinân ka-itisahamâtâk kotaka ê-kâ-kîhtwânasinahikâtêki
kâ-natawâpâtâk opimipahtâwina
  kêcinâhôkan ê-masinahikâsoyan anita elections.ca
  nâkatôkêkan kitâcimostâkêwinis
  kêcinâhôkan kwayask êkwânima kikiskiniwâcisinahikanis ê-miywâsik kâ-ayâyan
  miskawik aniki kâ-wî-nipimipahtâcik itê isi kâ-wîkiyan masinahikana kâ-
otîhtikowiyan nikotwâsik âkihcâsowinisa ka-pakamâskahaman elections.ca
  pêyak otinamôkan ka-pimipahtâyan âta mîhcêt ê-itakôki
  masinahamôkan kipîsimowasinahikan ê-kihciwêyihtâkwâki kîsikâwa
  mâmitonêyihtamôkan tânis îsi êkota ê-wî-isi-takosiniyan
6


mâna kâ-âpacihtâhk
ôma kâ-sîwâspinêhk, âyiman mâna kiyawihk ka-âpacihtâhk êkwa ta-mâwacihtâhk mîciwina kâ-maskawisîskâkohk. êwakoni ôhi mîciwina sîwinikan glucose êkota ê-ihtakok ka-kî-mîcihk ka-miyoskâkohk. glucose ôma ka-kî-ohtinên nanâtohk mîciwina ohci, tâpiskôc sîw-âya, tohtôsâpoy (kâ-wâpiskâk), starches (tâpiskôc pîswêhkasikan, wâpayôminak, êkwa sêkipatwâw-mîciwin) mîna ê-sîwinikâtêki mîciwina êkwa minihkwêwina. kâ-kîsi-mîcisoyan, ispâhkêkotin anima kimihko-sîwinikan.

nâkatohkâta kahkiyaw kiyaw, kimâmitonêyihcikan êkwa kitahcahkom. miywâyâwin kiwîcihikonâwâw kahkiyaw, kiya êkwa kiwîtokêmâkanak êkwa kitayisiyinîmak.
ispîhk ka-mîcisohk
 wîci-mîcisômitok mâna kiwîtokêmâkanak.
tânêhki: mistahi itêyihtâkwan ka-mâmawi mîcisohk. miywêyihtâkwan êwako êkwa mîna awâsisak ka-kiskinowâpahtamwak êkos îsi ka-isipimitisahahkik. kistêyihtâkwan mâna êkosi kâitôcikâtêk êkwa ka-nanâskomohk ê-miyikowisihk pimâtisiwin êkwa mîciwin mîna kâ-miyikawiyan.
 mîcisok nistwâw tahto kîsikâw. êkâwiya osâm kinwês pêho mwayês kîhtwâm ka-mîcisoyan (môy ayiwâk nikotwâsik tipahikana).
tânêhki: nahiyikohk mîcisohki ispîhk ita ka-kîmîcisohk mâna wîcihômakan kwayask kâ-itastêk sîwinikan kimihkohk. êkos îsi ôma ê-kî-isi-osîhtât miyaw kisê-manitow ka-isi-atoskêmakaniyik.
 kîspin êkâ kîkihk ayâyani ispîhk ka-kîmîcisoyan, pimowitâ mîciwina ta-miyoskâkoyan. tânêhki: kiwîcihikon ta-miywahcikêyan pikw îtê itohtêyani. (nîmâ ahkwêhtawahcikan, tahkona pîwi-kiscikânisa êkâ cî sîw-âya).
kâ-ayâhk mâna sîwâspinêwin, miywâsin tâpitaw kawaskawîhk êkwa ka-mîcihk mîciwin kâ-miyoskâkohk.

kîkwây ka-mîcihk
 pâh-pîtos mâna mîciwina mîci tahtwâw kâ-mîcisoyan êkâ cî kâmîcisosiyan.
tânêhki: anihi kâ-otinaman mîciwina ohci kahkiyaw mîciwin kakêhcinâhômakan miyaw ka-kâhcitinahk anihi mâna kâ-miyoskâkêmakahki êkosi mitoni ka-miyomahcihohk.
 nawasôna mîciwina nawac tâpiskôc pakwac-âyihk ohcitaw kâ-kîisi-osîhcikâtêki. (iyinito-wiyâsa êkwa kinosêw, kihcikamîwaskosiy, mînisa, maskosîminak, ayôminâpoy, kiscikânisa (lentils), iskwêsisîhkân, pîsi-kiscikânisak êkwa ê-kîsisocik pâstêw-iyiniwacisak miywâsinwa taotinikâtêki.)
tânêhki: anihi mîciwina askîhk kâ-ohtinamihk mâwaci-miywâsinwa miyawihk ohci. ôhi mîciwina mâna ohcitaw ê-kî-miyikowisiyahk tamiyoskâkoyahk êkwa namôy wâhyaw ohci wâskahikanihk ka-miskamihk.
nawasôna ôhi mîciwina ayisk mistahi fibre kâ-isiyihkâtêk astêw êkota:
kistikâni-pîswêhkasikanak, kîkisêpâ-mîciwina êkwa pasta, aski-sîw-âya, pîwi-kiscikânisa êkwa legumes (ê-pâsocik iyiniwacisak êkwa kiscikânisa (lentils)) mâna miywâsinwa ka-otinamihk.
tânêhki: kikîsposkâkon mâna mîciwina mistahi kâ-ayâki fibre êkwa kayâsipayin sîwinikan (glucose) mîna cholesterol kâ-astêk kimihkohk.
mistahi nawac mîci pîwi-kiscikânisa.
(ê-osk-âyiwiki, ê-âhkwatiki êkâ cî ê-kaskâpiskahamihk).
tânêhki: mistahi astêwa nutrients ka-miyoskâkohk miyawihk mâna ôhi pîsikiscikânisa.
ati-nôhtêyâpâkwêyani, minihkwêhkan kâ-kanâtahk nipiy.
namôy nânitaw apisîs ta-otinamihk sîwinikanihkâna.
tânêhki: ka-ispâhkêpayiw sîwinikan kimihkohk minihkwêyani “sîwâpoya, mînisâpoya êkwa pihkahtêwâpoy ê-sîwinikâtêk mîna tâpiskôc “Tang” êkwa “Kool-Aid”.
￼
nâkatohkâta sîwinikana êkwa sîwahcikana.
(tâpiskôc sîwahcikan iskwêyâc kâ-mîcihk, tâwâyihk kâ-pôskosicik sîwahcikanak (donuts), sîwâsa êkwa sîwinosa).
tânêhki: ka-ispâhkêpayiw sîwinikan kimihkohk mâna mistahi osâm kâ-mîciyan êkwa kâ minihkwêyan kîkwaya kâ-sîwinikâtêki.
nâkatohkâta mîciwina osâm mistahi kâwiyinowahki êkwa kâ-tômâki. (tâpiskôc anihi kâ-sâsâpiskisikâtêki mîciwina, pimiy êkwa napacâkosihkâna). pakâhtâ, kîsisa, nawacî êkâ cî nasihkâci-pakâhtâ kîkway ita kêkâc ê-ohtêk nipiy. tânêhki: sôhki-atoskêmakan kitêh kîspin mîciyani kâ-wiyinowahki mîciwin êkwa ahpô êtikwê nawac ka-mâci-kosikwatin. nahiyikohk mâna kâ-
ispîhtinikwatihk nawac ka-miyo-atoskêmakan kitêh, wîcihômakan iyikohk sîwinikan ka-âstêk kimihkohk.
tânimayikohk ka-mîcihk
nasihkâc mîciso êkwa pôni-mîciso ispîhk nahêyihtamiyani.
tânêhki: nahiyikohk ka-otinaman mîciwin mitoni mâna miywâsin kiyawihk. kîspin osâm mistahi mîcisoyani, ka-kanawêyihtên kiyawihk anima maskawisîwin êkwa ka-ispayin pêyakwan tâpiskôc wiyin.
￼
tâpiskôc kahkiyaw aniki kâ-pimâtisicik, kiyawinawa mîna ê-kî-osîhcikâtêki ka-waskawîmakahki.
tânêhki: êkâya koskowâtapi – wâh-waskawî êkosi nawac ka-miyo-atoskêmakan kiyaw. kâ-pimohtêyan, kâ-nîmihitoyan, kâ-nitâmisoyan êkwa kâ-mâcîyan ka-miyo-tôtâkon ohci sîwinikan kimihkohk êkwa kâ-ispîhtinikwatiyan.
tahto kîsikâw mâna kakwê-waskawî
nânitaw mâna kakwê-itahkamikisihkan.
tahto kîsikaw mâna waskawî, tâpiskôc atâwêwikamikohk ka-isi-
pimohtêyan.
wêhtinahk mâcihtâ êkwa nasihkâc nawac mistahi kika-ati-itôtên.
nânitaw isi mâmawohkamikisik mâna kiwîtokêmâkanak (tâpiskôc
kikasâmêhtêwin, mawisowin, nîmihitowin).
mêtawê ôhi mêtawêwina tâpiskôc sôniskwâtahikêwin êkwa pâkâh-
towêwin.
miywêyihta nawac kimiyomahcihowin êkwa kimiywâyâwin.
kihcêyihta kiyaw. kâkikê mâna manâcih cistêmâw.
tânêhki: nawac âyiman kiyaw ta-nôtinahk sîwâspinêwin mâna kâ-pîhtwâyan. pîhtwâyani nawac ka-kî-wêhci-kâhtinên otêhâspinêwin êkwa kâ-nipowisipayihk. mâmiskôtamok kimiywâyâwi-otatoskêw tânisi ka-kî-isi-pôni-pîhtwâyan.
pa-pêyâhtak itâpacihtâ minihkwêwin
tânêhki: minihkwêyani ka-ispâhkêpayiw sîwinikan kimihkohk, kika-mâci-wiyinon êkwa namôy kwayask ka-isi-atoskêmakan maskihkiy kiyawihk. mâmiskôtamok kimiywâyâwi-otatoskêw tânimayikohk minihkwêwin namôy nânitaw ka-isi-mâyiskâkoyan.
kîkwây pêyak
ka-kîmêskotônaman ka-kî-itôtên kwayask ka-nâkatêyihtaman kimâmitonêyihcikan, kiyaw êkwa kitahcahkom?
